# מאגר הידע
פרופיל רופא – דר' ליפו כץ

רקע:
דר'ליפו כץ היא מנתחת עיניים בכירה בבית החולים תל השומר, ומנהלת את המרפאה למחלות מקטע קדמי בבית החולים דנה. כמו כן, מנתחת באופן פרטי במרכז הרפואי שומרון מדיקל סנטר באריאל.
התמחתה ברפואת עיניים בבית החולים ברזילי. ביצעה תת-התמחות (Fellowship) בשיקאגו לבית החולים האוניברסיטאי Illinois Western Hospital שמסונף לאוניברסיטת שיקאגו, שם התמחתה במחלות קרנית, ניתוחי לייזר להסרת משקפיים ובניתוחי השתלת קרנית בשיטות מתקדמות במבוגרים. ביצעה תת התמחות נוספת בבית החולים האוניברסיטאי לילדים The Hospital for Sick Children, שיקאגו, ארצות הברית, והפך לרופאה הראשונה עם התמחות בתחום מחלות מקטע קדמי בילדים, כולל ניתוחי השתלות קרנית בילדים ובתינוקות כמו גם טיפול בקטרקט מולד בתינוקות בני יומם.
פרוצדורות אותן דר'כץ מבצעת:
    • ניתוחי קטרקט מסורתיים וניתוחי קטרקט בלייזר
    • ניתוחי קטרקט הכוללים השתלת עדשות מקדמות
    • ניתוחי קרנית, צילוק קרנית והשתלות קרנית

בדיקות ודיאגנוסטיקה:
    • בדיקת ביומטריה
    • OCT
    • מיפוי קרנית
    • טופוגרפיה של קרקעית העין

הסדרים:
    • ניתוחים בהסדר עם מבוטחי כללית מושלם ופלטינום
    • ניתוחים בהסדר עם חברות הביטוח הפניקס, הראל, מגדל ומנורה
    • עלות ייעוץ פרטי דרך חברות הביטוח עמן היא בהסדר עומדת על 1500 ש"ח 
    • עלות ייעוץ כללית מושלם 150 ש"ח 

כתובת מרפאה
מגדל אלם התקווה, קומה 10 , כרמיאל
שעות קבלה:
ימי ראשון בין השעות 12:00-17:00
טלפון ליצירת קשר:
03-12345678

#רקע משלים לעולמות התוכן - רפואי
1.ניתוח קטרקט:
בטרם נבין מה זה קטרקט חשוב להתייחס לתכונות הביולוגיות החשובות ביותר של עדשת העין שהן שקיפותה וגמישותה. תכונות אלה מושגות הודות למנגנון תאי מורכב, המאפשר שמירה על כמות מים קבועה בתוך העדשה.
עם השנים מאבדת העדשה הטבעית בעין את שקיפותה ונעשית עכורה. עכירות זו ידועה בשם "קטרקט" או "ירוד" בעברית, וגורמת לטשטוש ולעמימות הראייה. הירידה בראייה היא הדרגתית ובדרך כלל מתרחשת בשתי העיניים, אך לא באותה חומרה ובאותו קצב.
קטרקט בעיניים, בהיותו "מסך ערפל", עשוי לפגום באופן משמעותי באיכות חיי החולים. במדינות העולם השלישי, הירידה בראייה בעקבות קטרקט מגיעה לכדי עיוורון, ולמעשה, קטרקט הוא הגורם השכיח בעולם לעיוורון, הניתן לטיפול באמצעות ניתוח.
2.כיצד מאבחנים קטרקט בעין?
אבחון קטרקט נעשה על ידי רופא עיניים בבדיקה קלינית פשוטה באמצעות מנורת סדק (Slit Lamp) לאחר הרחבת אישונים. בבדיקה לאבחון קטרקט, הרופא מודד את הלחץ התוך-עיני, את עצב הראייה ואת מרכז הראייה.
לפי הבדיקה הקלינית, יידע הרופא אם יש צורך לשלב טיפול בקטרקט עם טיפולים נוספים.
3.מהם הסימנים קטרקט?
    • ירידה בחדות הראייה – אחד הסימנים השכיחים ביותר להופעת המחלה.
    • שינוי מהיר בראייה ועלייה במספר בגיל מבוגר
    • ירידה/עיוות בראיית צבעים
    • טשטוש בנהיגת לילה
    • סינוורים בלילה
    • דלקת תוך-עינית
    • אישון לבן אצל היילוד בקטרקט מולד
    • ראייה לקרוב עשויה להשתפר בקטרקט מסוגים מסוימים.
    • קטרקט בגיל מבוגר הוא הסוג השכיח ביותר, הנגרם כחלק מתהליך הזדקנות טבעי של הגוף ומתבטא אצל כ-70% מבני 65 ומעלה.
    • קטרקט בעקבות טראומה בעין – למשל חבלה.
    • קטרקט כתופעת נלווית – בעקבות מחלה כמו סוכרת.
    • קטרקט כתופעת לוואי – עקב נטילת תרופות מסוימות, כגון סטרואידים.
    • קטרקט מולד – אמנם המחלה נפוצה אצל מבוגרים אך בהחלט אפשרי הופעתו של קטרקט מולד בקרב יילודים כתוצאה מטראומה במהלך ההריון או הלידה. הסרת קטרקט מולד אפשרית באמצעות ניתוח.
4.על הטיפול עצמו:
טיפול בקטרקט בעיניים מתבצע בניתוח שכיח וקצר יחסית. במסגרתו, מוציאים למטופל את העדשה העכורה ומשתילים עדשה מלאכותית שקופה במקומה, שנשארת בעין לצמיתות. הודות לטכנולוגיה מודרנית, ניתוח קטרקט מתבצע בהרדמה מקומית באמצעות טיפות אלחוש לעיניים. ההליך נמשך לרוב כשעה, אינו מצריך אשפוז, והמטופל משוחרר לביתו כבר באותו יום.

5.ניתוח מסורתי לטיפול בקטרקט (לא בלייזר)
ברוב המקרים מבצעים ניתוח קטרקט בשיטת "פאקו-אמולסיפיקציה" Phacoemulsification המתקדמת. בשיטה זו, מרסקים את העדשה העכורה ושואבים אותה בעזרת מכשיר אולטרסאונד דרך פתח זעיר של 2 מ"מ. לאחר מכן, משתילים עדשה מלאכותית חדשה, שמחליפה את העדשה הטבעית, ונשארת בעין לצמיתות.שיטת "פאקו" משפרת את הראייה בתוך זמן קצר, מקצרת באופן משמעותי את הניתוח ומאפשרת חזרה מהירה מאוד לשגרה.
שיעור ההצלחה של הטיפול בשיטת "פאקו-אמולסיפיקציה" לריפוי קטרקט גבוה מאוד, הודות לטכנולוגיה המתקדמת ולניסיון הרב של הרופאים המומחים ושל הצוות.
6.כיצד מתבצע ניתוח קטרקט?
    • הניתוח מתבצע בעין אחת בלבד בהרדמה מקומית בעזרת טיפות אלחוש לעיניים, ללא תחושת כאב.
    • חותכים את קופסית העדשה ויוצרים פתח זעיר בקרנית, על ידי סכין עדינה מאוד.
    • שואבים את העדשה העכורה בעזרת מכשיר אולטרסאונד זעיר.
    • מחדירים עדשה תוך עינית מלאכותית חדשה דרך הפתח. לרוב אין צורך בתפרים.
    • בתום הניתוח מניחים תחבושת או מגן שקוף על העין עד למחרת היום.
לאחר מעקב שמוכיח שיפור ניכר בעין ללא סיבוכים מיוחדים, מנתחים כעבור מספר שבועות את העין השנייה, בכפוף להנחיות הרופא המנתח.
7.מדוע חשוב לטפל בקטרקט מוקדם ככל האפשר?
קיימת תפיסה שגויה, לפיה אפשר להמתין לביצוע ניתוח קטרקט עד להחמרה משמעותית במצב. אולם, ניתוח קטרקט במצב מתקדם הוא הליך מורכב יותר: לצד שימוש בעוצמות אולטרסאונד ו/או לייזר גבוהות יותר, תהליך ההחלמה מהניתוח ממושך יותר, והמטופל מתמודד עם יותר תופעות לוואי או סיבוכים, כמו בצקות. בהקבלה לטיפולי שיניים, כמו שלא מחכים לטיפול בחור קטן בשן כדי שלא יידרש טיפול שורש מורכב, כך מומלץ לבצע אבחון מוקדם ככל האפשר ולעבור ניתוח קטרקט ללא דיחוי.
8.סוגי העדשות המלאכותיות להשתלה בניתוח קטרקט:
    • עדשות חד-מוקדיות – עדשות בעלות מוקד אחד המתקנות את הראייה לרחוק או לקרוב.
    • עדשות מולטי-פוקאליות – מספקות יכולת ראייה ברורה בכל עין, לרחוק ולקרוב, ומפחיתות התלות במשקפי קריאה לאחר הניתוח.
    • עדשות טוריות (TORIC IOL) מיועדות לתיקון אסטיגמציה (צילינדר).
    • עדשות מולטי-פוקליות טוריות – מתקנות ראייה לרחוק ולקרוב ואסטיגמציה.

9.פירוט מורחב על סוגי העדשות:
א. עדשה טורית - המאפשרת תיקון אסטיגמציה בצורה נוחה יותר, עם שעורי הצלחה גבוהים יותר. העדשה מפחיתה או מבטלת לחלוטין את אסטיגמציה הקרינתית ובמקביל מפצה על העדשה הטבעית. עדשה זו מקנה לחולה שיפור של איכות הראייה ומפחיתה את התלות במשקפיים.

ב. עדשה חד מוקדית - עדשה מלאכותית בעלת מוקד אחד אשר מתקנת את הראייה למרחק או לקרוב. כאשר מכוונים את העדשה המושתלת לראייה ברורה למרחק, לאחר הניתוח נזדקק למשקפי קריאה (לא נוכל להשתמש למשל בטלפון הסלולרי ללא משקפיים). כאשר מכוונים את העדשה המושתלת לקרוב, לאחר הניתוח נזדקק למשקפיים למרחק (נהיגה טלוויזיה וכו’).

10.ניתוח קטרקט בלייזר:
בשונה מהניתוח המסורתי, בו החתך בקופסית העדשה ובקרנית נעשה ידנית באמצעות סכין כירורגית, החתך בשיטה חדשנית זו נעשה באמצעות לייזר מדויק, ללא מגע יד אדם. לאחר ביצוע חתך זעיר בקרנית, שואבים את עדשת העין העכורה ובמקומה מכניסים בדיוק מרבי עדשה מלאכותית.
11.מהם היתרונות לניתוח קטרקט בלייזר?
    • דיוק מרבי בחיתוך קופסית העדשה – מבטיח מיקום נכון ומדויק של העדשה המלאכותית.
    • דיוק מירבי ביצירת הפתח בקרנית בהתאם לקימורי הקרנית.
    • דרגת בטיחות גבוהה ביותר.
    • שילוב של הסרת משקפיים – לראשונה, ניתן לשלב בניתוח אחד מספר טיפולים: ניתוח קטרקט, תיקון תשבורת הראייה (המספר) ותיקון אסטיגמציה (צילינדר) לתיקון ראייה והסרת משקפיים בלייזר.
    • פירוק העדשה העכורה בקלות, לצד הפחתה משמעותית בפגיעה בתאי האנדותל שבקרנית מפחיתים את הסיכון להתפתחות בצקת בקרנית לאחר הניתוח.
    • פחות סיבוכים במקרים של ניתוחי קטרקט מורכבים בשל השלבים המבוצעים בלייזר.
מתאים מאוד להשתלת עדשות פרימיום בניתוח כמו למשל עדשות מולטיפוקליות
    • המטופל אינו חש בכאב במהלך הניתוח.
12.איך מתבצע ניתוח קטרקט?
לניתוח הקטרקט כמה שלבים עיקריים שתפקידם להחליף את העדשה העכורה בעדשה מלאכותית חדשה. מדובר בניתוח שכיח שיש עליו מידע רב ואחוזי הצלחה גבוהים, ועם זאת, כמו בכל הליך רפואי בכלל, והליך רפואי הכרוך בהתערבות כירורגית באזור העיניים – לקראת הניתוח זה טבעי שיתעורר חשש. כדי להפיג כמה שיותר את החשש, נסביר שלב אחרי שלב, בדיוק איך הניתוח מבוצע.
שלב ראשון – הכנה לקראת הניתוח
לפני שמחליטים על ביצוע הניתוח, מופנה המטופל לבדיקות ראייה כלליות, הכוללות בחינת מצב הקרנית, בדיקות עיניים להערכת סוג העדשה הדרושה ובדיקות כלליות כדי לוודא שאין מניעה רפואית לביצוע ההליך.
לאחר ההחלטה על קיום הניתוח נקיים פגישת ייעוץ. אצלנו בד"ר לוינגר מרכזים רפואיים, המפגש המקדים כולל סקירת ההיסטוריה הרפואית והיכרות עם התהליך הצפוי. הרופא מסביר כיצד מבוצע ניתוח קטרקט, מציג אפשרויות ומשתף את המטופל בבחירת העדשה המתאימה.
לפני הניתוח, בדרך כלל מתבקשים המטופלים להימנע מאכילה או שתייה למשך מספר שעות. לעיתים ישנן טיפות עיניים או תרופות למניעת זיהומים שעל המטופל ליטול לפני הניתוח.
שלב שני – פירוק העדשה העכורה
ניתוח הקטרקט מבוצע לרוב בהרדמה מקומית בעזרת טיפות מאלחשות, והמטופל נשאר ער אך אינו חש בכאב. ישנן כמה שיטות נפוצות לניתוח:
שיטת פקואמולסיפיקציה (Phacoemulsification): בשיטה זו הרופא מבצע חתך זעיר בקרנית. לאחר מכן מוכנסת מחט זעירה הפולטת גלי אולטרסאונד אשר מפרקים בעדינות את העדשה העכורה לחלקיקים קטנים. החלקיקים נשאבים החוצה, ובמקומם מוכנסת עדשה מלאכותית חדשה.
ניתוח קטרקט בלייזר: במרכזים מתקדמים כגון ד"ר לוינגר מרכזים רפואיים, ניתן להשתמש בטכנולוגיית לייזר כדי לבצע חתכים מדויקים ומבוקרים בעין. גישה זו משפרת את רמת הדיוק ועשויה לצמצם את הסיכון לסיבוכים.
שלב שלישי – החדרת העדשה החדשה
לאחר שהעדשה העכורה מוצאת, מושתלת עדשה מלאכותית מתקפלת דרך אותו חתך קטן, ואז היא נפרשת בתוך העין. בעזרת טכנולוגיות רפואיות מתקדמות יש מגוון סוגי עדשות שניתן לבחור מהן (מונופוקליות, מולטיפוקליות או טוריות). בחירה זו נעשית בהתאם לצרכיו האישיים של המטופל ובהדרכת הרופא המנתח.
שלב רביעי – התאוששות והחלמה
תהליך ההחלמה מניתוח קטרקט משתנה מעט בין מטופל למטופל, אך לרוב זמן ההחלמה אינו ממושך. לאחר הניתוח, המטופל עשוי לחוש בתחושת טשטוש או גרד קל. תוך זמן קצר הראייה נעשית ברורה יותר. מומלץ להימנע מהרמת משאות כבדים או הפעלת לחץ על העין בשבועיים הראשונים, וכמובן להקפיד על שימוש בטיפות עיניים בהתאם להוראות הרופא. חשוב גם להגן על העין מאבק ולכלוך, מומלץ להיעזר במשקפי שמש במקומות מוארים במיוחד.
13.איך ניתן לממש זכויות בניתוח קטרקט וקטרקט בלייזר?
א. ניתוח הקטרקט המסורתי הינו ניתוח הכלול בסל הבריאות ומבוצע בבתי חולים ציבוריים ובמסגרות פרטיות מסוימות שהתקשרו עם קופות החולים (טופס 17) ומבוצע ללא עלות. ניתוח קטרקט בשיטת הלייזר, המאפשר טכנולוגיה מתקדמת יותר, אינו נכלל בסל הבריאות ועלותו ממומנת באופן פרטי או דרך ביטוחים משלימים ופרטיים.
14.אפשרויות המימון
עבור מבוטחי השב"ן של קופות החולים (כללית מושלם/פלטינום, מאוחדת שיא/עדיף, מכבי שלי, לאומית כסף/זהב) –
א.ניתוח קטרקט מסורתי (שלא בלייזר) עם עדשה רגילה – ממומן במלואו דרך קופת החולים (באמצעות טופס 17) בתנאי שהרופא נמצא בהסדר עם קופת החולים ניתוח זה ניתן לבצע בבית החולים הקרוב לבית, או לחילופין, במרכז רפואי פרטי העובד בהסדר עם קופת החולים.
ב.ניתוח קטרקט בשיטת הלייזר עם עדשה רגילה – ממומן באופן חלקי על ידי קופות החולים וכרוך בהשתפות עצמית של המבוטח. עלות ההשתתפות העצמית שונה בין קופה לקופה וניתן לבדוק  את העלות באתרי קופות החולים. למחזיקי פוליסת ביטוח בריאות פרטית, יש אפשרות לרוב לממש את הזכויות באופן מיטבי יותר, וליהנות מסבסוד משמעותי מחברת הביטוח. חשוב לציין שכל פוליסה שונה מהאחרת ויש לבדוק את התנאים מול חברת הביטוח בלבד.
ג.במקרים בהם יש עניין לבצע השתלת עדשות מתקדמות המאפשרות תיקון ושיפור של הראייה (למרכיבי משקפיים)בניתוחי קטרקט , אין מימון מצד קופות החולים והביטוחים המשלימים, אלא החזר מסוים מחברות הביטוח ומפוליסות בריאות פרטיות. כמובן שיש לבדוק מול חברת הביטוח.

שאלות ותשובות על הימים שאחרי ניתוח קטרקט:
כמה ימי מחלה מקבלים לאחר ניתוח קטרקט בלייזר?
באופן גורף, כולם מקבלים 7 ימי מחלה, לא משנה מה סוג הניתוח. ואולם קצב ההחלמה מניתוח קטרקט יכולה להשתנות מאדם לאדם ולכן במידה ויש צורך ביותר ימים, ניתן לבקש מהמזכירות בסניף הרלוונטי.

כיצד ארגיש לאחר הניתוח?
 בשעות הראשונות ייתכנו כאבים מלווים בצריבה, הרגשה של גוף זר ודמעת מרובה שיחלפו תוך מספר שעות. באופן כללי החלמה מניתוח קטרקט נחשבת להחלמה מהירה. עם זאת, חשוב להקשיב להנחיות אחרי ניתוח קטרקט הניתנות על ידי הצוות הרפואי.

כמה זמן אחרי ניתוח קטרקט רואים טוב?
טשטוש ראיה אחרי ניתוח קטרקט הינו דבר נפוץ. יחד עם זאת, הראיה משתפרת בתוך מספר ימים עד מספר שבועות לאחר הניתוח. ככל וטשטוש ראיה אחרי ניתוח קטרקט ממשיך ולא משתפר יש לפנות למרפאה לבדיקה דחופה.

האם אפשר להרטיב את העיניים אחרי ניתוח קטרקט בלייזר?
יש להימנע מלהרטיב את העיניים ולחפוף את הראש במשך כשבוע לאחר הניתוח.

האם אפשר להתאפר בעיניים לאחר ניתוח קטרקט בלייזר?
ניתן להתאפר לאחר שבוע מהניתוח.

האם אפשר לעשות פעילות גופנית לאחר ניתוח קטרקט?
חשוב לא להרים משאות כבדים בשבועות הראשונים שלאחר הניתוח. אין לעסוק בפעילות גופנית אינטנסיבית ולא להתעמל במכון כושר שבוע לאחר הניתוח.

צביעת שיער אחרי ניתוח קטרקט, האם מותר?
אין לפעול לצביעת שיער אחרי ניתוח קטרקט במשך השבועיים הראשונים שלאחר הניתוח מחשש לחדירת חומרים מגרים או כימיקלים לעין.

נהיגה אחרי ניתוח קטרקט, האם אפשרי?
נהיגה אחרי ניתוח קטרקט אינה אפשרית באופן מיידי. ההמלצה הכללית היא להמתין 24 שעות לאחר הניתוח לפני חזרה לנהיגה. עם זאת, הדבר תלוי במידת שיפור הראייה האישית של המטופל ייתכן כי זמן ההמתנה יהיה בין מספר ימים לשבוע. יש להיבדק אחרי הניתוח ובטרם נהיגה.

כמה זמן אחרי ניתוח קטרקט אפשר לטוס?
ההמלצה היא להמתין בדרך כלל בין 24 שעות ל-48 שעות לאחר ניתוח קטרקט על מנת לאפשר ריפוי ראשוני ומניעת סיבוכים.

מתי ניתן לרחוץ בים או בבריכה או לטבול במקווה או לצלול לאחר ניתוח קטרקט? 
אפשרי לאחר חודש, תוך שימוש בטיפות אנטיביוטיות לפני ואחרי השחייה, בהנחיית רופא. חשוב להקשיב ולפעול על פי ההנחיות אחרי ניתוח קטרקט הניתנות על ידי הצוות המטפל כל מנת להקטין את הסיכוי לסיבוכים.

מה עליך לעשות אם אתה לא רואה טוב אחרי ניתוח קטרקט?
אם אתה חש שאתה לא רואה טוב אחרי ניתוח קטרקט עליך ליצור קשר באופן דחוף עם המרפאה לצורך בדיקה מיידית.

מהם הסיבוכים האפשריים או תופעות לוואי אחרי ניתוח קטרקט?
ניתוח הקטרקט הוא הליך בטוח יחסית! יותר מ-95% מהמטופלים עוברים את ההליך ללא כל סיבוכים, וחווים שיפור רב בחדות הראייה ובאיכות החיים.בשעות הראשונות לאחר הניתוח תיתכן אי נוחות קלה: אודם, גירוי, צריבה, דמעת, תחושה של גוף זר בעין, וכאב קל. כמו כן, יתכן כי העין המנותחת תיראה יותר סגורה בשל מתיחת העפעף בזמן הניתוח. מצב זה צפוי לעבור לאחר מספר חודשים. במקרים נדירים, ייתכן לחץ תוך-עיני גבוה או בצקת בקרנית. תופעות לוואי אחרי ניתוח קטרקט אשר פורטו לעיל הינן אלה חולפות בטיפול תרופתי.ישנה חשיבות ניכרת למעקב רופא העיניים. בכל מצב של ירידה בראייה, כאבים עזים, הפרשות, או עין אדומה מאוד, יש ליצור קשר מיידי עם המרפאה לבדיקה דחופה.

מקרים רפואיים ופרוצדורות להתייעצות בנושא בריאות העיניים:
עין יבשה/יובש בעין
מהי תסמונת העין היבשה?
מדובר בתסמונת שכיחה מאד שיכולה לנבוע ממספר גורמים: פיזיולוגיים ו/או סביבתיים שגורמים לסימפטומים העלולים להשפיע בצורה מאוד משמעותית
על איכות החיים של המטופל. 
במקרים של יובש קיצוני, העדר לחות מספקת תפגע בשכבות החיצוניות של העין: הלחמית והקרנית וכתוצאה מכך לירידה משמעותית בחדות ובאיכות הראייה.
 
מדוע העיניים מתייבשות?
עין יבשה, היא תסמונת המתבטאת בירידה בהפרשת הדמעות או בשינוי בהרכב הדמעות. נוזל הדמעות (דוק הדמעות) מכיל מרכיבים רבים ונהוג לחלק אותו ל 3 שכבות:
שכבה מימית, שכבה שומנית ושכבה רירית. השכבה החיצונית של הדמעות מורכבת משומנים המופרשים על ידי בלוטות חלב הממוקמות בעפעפיים. שכבה זו מונעת מהשיכבה המימית של הדמעות להתאדות לאויר וגם מקטינה את החיכוך עם העפעפיים בזמן המצמוץ.

לנוזל הדמעות תפקידים רבים, ביניהם: שמירה על לחות העיניים, אספקת חמצן לקרנית העין, תפקוד כ'חומר חיטוי' של העין באמצעות חומרים אנטי בקטריאליים המצויים בו, שמירה על העין מפני כניסת לכלוך וחיידקים ושטיפת חלקיקים שחדרו לעין, חומר סיכה למניעת חיכוך העפעפיים ועוד.

החלק הרירי אשר מחבר את שתי השכבות העליונות למשטח העין, מופרש גם מבלוטות הנמצאות על פני משטח העין, בעיקר באזור הלחמית. גם הוא מהווה מרכיב חשוב ביציבות הדמעות.

הגורמים ליובש בעין:
גורמים סביבתיים
    1. עבודה ממושכת מול מסכי המחשב או הסמארטפון וקריאה, מאופיינות בירידה במספר המצמוצים בדקה. על כן בצורה עקיפה ליובש בעיניים.
    2. אקלים יבש המאופיין גם בפיזור של אבק.
    3. סביבה ממוזגת המזרימה אוויר יבש כגון במשרדים שאין בהם חלון ובמטוסים, מפחיתה את כמות הלחות באוויר ולכן נגרם אידוי מוגבר ממשטח העין הגורם ליובש.
    4. שימוש ממושך בעדשות מגע.
    5. תרופות הניתנות בקביעות יכולות לגרום ליובש בעיניים, לדוגמא: תרופות מסוימות לטיפול ביתר לחץ דם, תרופות לאלרגיה ותרופות פסיכיאטריות.

גורמים פיזיולוגיים
    1. גיל מבוגר– בעיית יובש בעיניים עולה עם הגיל מאחר שכמות יצור הדמעות פוחתת עם הגיל.
    2. שינויים הורמונאליים - גיל המעבר בנשים מעלה את השכיחות ליובש בעין. מעל גיל 50 כאשר חלה ירידה בהפרשת הורמוני המין אסטרוגן ופרוגסטרון, הבלוטות בעפעפיים מפרישות פחות שומנים ולכן יחול שינוי בהרכב הדמעות. דלקות כרוניות בבלוטות העפעפיים יכולות לגרום לירידה בהפרשת המרכיב השומני של הדמעות והן יתאדו במהירות, תהליך שיוביל ליובש כרוני. לרוב דלקות אלה באות לידי ביטוי בדלקת של העפעפיים המוכרת כ'שעורה'.
    3. מחלות המערבות חולשת שרירי הפנים או שיתוק עצב הפנים וגורמות להפרעה בסגירה מכאנית של העפעפיים. לדוגמא: פציאליס (שיתוק עצב הפנים) שיכולה להתבטא בשיתוק מחצית הפנים וכתוצאה מכך להתייבשות העין.
    4. מחלות אוטואימוניות דלקתיות כדוגמת דלקת פרקים או תסמונת שיוגרן, פוגעות בין היתר גם בבלוטות המייצרות דמעות.
    5. הפרעה בדרכי הדמעות.
 
הסימפטומים להם גורם יובש בעיניים
    1. היובש יכול להתבטא דווקא בדמעת יתר המופיעה לסירוגין. ההסבר לכך הוא שנוצר יובש אשר גורם לגירוי חזק של העין המביא להפרשה מוגברת של דמעות. בהמשך שוב מתפתח יובש וחוזר חלילה.
    2.  צריבה בעיניים ותחושה של גוף זר או חול בעיניים.
    3.  עייפות ותחושת כבדות של העיניים.
    4.  כאבים בעיניים.
    5.  כאבי ראש.
    6.  טשטוש בראייה המופיע לסירוגין ולעיתים מתגבר לאחר שהעיניים מתמקדות במסכים.

הטיפול בעין יבשה תלוי בחומרת התסמונת ובגורם ליובש
    • יובש בעיניים כתוצאה מצפייה מרובה במסכים ומקריאה:
חשוב לבצע הפסקות בעבודה מול המסך, ליזום מצמוצים, לשטוף את העיניים ו/או להשתמש בדמעות מלאכותיות ללא חומר משמר. ניתן גם להרטיב את העיניים באמצעות קומפרסים של מים חמימים.
    •  בחדרים ממוזגים עם אוויר יבש או באקלים יבש: יש לשטוף את העיניים ו/או להשתמש בתחליפי דמעות ללא חומר משמר ולהרטיב את העיניים באמצעות קומפרסים של מים חמימים.
    • למרכיבי עדשות מגע, חשוב להרכיב עדשות מגע העשויות מחומרים המאפשרים מעבר חמצן לעין ולדאוג להפסקות בהרכבת עדשות מגע על מנת לאפשר לעין לקבל חמצן ולשטוף אותן בתמיסה ייעודית. כמו כן ניתן להזליף דמעות מלאכותיות ללא חומר משמר לפני הרכבת העדשות וגם במהלך הרכבתן. בשום מקרה לא לישון עם עדשות מגע!
אם המטופל סובל כבר מעין יבשה חשוב לזכור כי העדשה גורמת להחמרה ביובש אשר עלול לגרום לכך שללא לחות, העדשה תפצע את הקרנית ותפגע פגיעה שיכולה להיות בלתי הפיכה לעין. לכן מומלץ למטופלים עם יובש בעיניים להימנע מהרכבת עדשות עד כמה שניתן.

לסובלים מיובש בעיניים בעקבות שינויים פיזיולוגיים ו/או מחלות בעפעפיים:
    • להקפיד לשטוף עיניים.
    • להרטיב את העיניים באמצעות קומפרסים של מים חמימים.
    • להשתמש בדמעות מלאכותיות בטיפות, ללא חומרים משמרים.
    • ליובש מוגבר ניתן להשתמש בתחליפי דמעות בג'ל, שהם שמנוניים יותר.
    • ליטול תוסף תזונה המכיל אומגה 3 ונמצא כיעיל להפחתת היובש בעיניים.
    • במקרים של יובש קיצוני בעיניים, ניתן לסייע באמצעות השמת פלגים (מעין פקקים זעירים) לחסימת פתח הניקוז של הדמעות. כך בצורה עקיפה לשמור על הדמעות זמן רב יותר על פני משטח העין. אין מדובר בניתוח - השמת הפלגים איננה כרוכה בכאב והיא מתבצעת במרפאה באופן שגרתי.
    • לסובלים מבעיה בסגירה הרמטית של העפעפיים - כיסוי העין בזמן השינה ושימוש בתחליפי דמעות.
    • לחולים במחלות אוטואימוניות בגוף המערבות את בלוטות הדמעות, טיפול במחלה עצמה יפחית את היובש בעיניים יחד עם טיפולים אנטי דלקתיים דרך הפה או בטיפות.

ניתוח השתלת קרנית:
הקרנית היא החלק המעוגל והשקוף שנמצא בקדמת העין, המהווה "חלון" שדרכו עוברות קרני האור. פגיעה בשקיפוּת הקרנית או בצורתה, על רקע חבלה או מחלת קרנית כמו קרטוקונוס, גורמת לירידה משמעותית בראייה, במקרים חמורים עד כדי עיוורון. כאשר לא ניתן לפתור את הבעיה באמצעים אחרים, ניתן להחליף את הקרנית הפגועה בקרנית מתורם.
השתלת קרנית הוא הליך ניתוחי בו מושתלת קרנית בריאה מתורם במקום קרנית פגומה. ישנם שני סוגי השתלה: השתלת קרנית מלאה והשתלת קרנית חלקית, בה מוחלפים רק החלקים הפגועים של הקרנית. 
 
מהן הסיבות לניתוח השתלת קרנית?
    • קרטוקונוס – רוב מקרי השתלת קרנית נדרשים עקב מצב מתקדם של מחלת הקרטוקונוס. 
    • ראייה לקויה
    • הצטלקות הקרנית לאחר אירוע אי ספיקה בקרנית העין המתבטאת בבצקת (הידרופס).
    • דלקות ויראליות, בצקות כרוניות, זיהומים חמורים בעין וצלקות בקרנית.
    • הרפס העין – ישנם שני סוגי הרפס שעלולים לפגוע בעיניים: הרפס זוסטר, הגורם גם לשלבקת חוגרת; והרפס סימפלקס, הגורם גם לשלפוחיות בשפתיים. 
    • אבצס – כיב מוגלתי המתפתח בקרנית עקב זיהום, ונגרם בעיקר בעקבות שימוש לא נכון בעדשות מגע.
    • לאחר ניתוחי עיניים – בעקבות פגיעה אפשרית בשכבת תאי האנדותל שבקרנית.
    • צילינדר לא רגולרי.
    • אי סבילות לעדשות מגע קשות.
    • מחלות תורשתיות של הקרנית, כמו ניוון תורשתי של הקרנית.
    • ספירה נמוכה של תאי אנדותל לאחר תהליך פיזיולוגי המתפתח לאורך השנים.
    • פציעות, טראומה לעין, עכירות בקרנית.
    • דחיית שתל קרנית בניתוח קודם.

על הטיפול
ניתוח מסורתי להשתלת קרנית
בניתוח המסורתי, הקרנית הפגועה מוסרת ובמקומה מושתלת קרנית בריאה מתורם, המוצמדת באמצעות תפרים. ההחלמה ממושכת יחסית ותהליך השיפור בראייה איטי ודורש מעקב ממושך של הרופא המנתח. 
כיצד מתבצע ניתוח השתלת קרנית מסורתי?
ההליך מתבצע בהרדמה מלאה.
הרופא המנתח מסיר באמצעות סכין מיוחדת את הקרנית הפגועה ובמקומה משתיל קרנית בריאה המוצמדת לעין באמצעות תפרים. את התפרים מסירים לאחר מספר חודשים.
במקרים רבים, לאחר הניתוח קשה להגיע לחדות ראייה טובה או להתאים משקפיים ועדשות מגע בשל אסטיגמציה (צילינדר) גבוהה.
השתלת קרנית בלייזר
במרכזים הרפואיים ד"ר לוינגר עיניים וקבוצת ד"ר לוינגר, אנו מבצעים, השתלת קרנית באמצעות לייזר, בנוסף להשתלת קרנית מסורתית.
ניתוח הלייזר להשתלת קרנית מתבצע בשיטת IEK באמצעות מכשיר האינטראלייז המתקדם והמהיר בעולם.
כיצד מתבצע ניתוח השתלת קרנית בלייזר?
הניתוח מתבצע בהרדמה מקומית. בשיטה זו, חיתוך קרנית התורם וקרנית המטופל מתבצע לאחר תיכנות דיגיטלי מדויק בעזרת קרן לייזר. בדרך זו, ישנה חפיפה מדויקת בין הקרנית הנתרמת לקרנית המטופל, תהליך ההחלמה מהיר יותר ונמנעות הפרעות אופטיות בהמשך. 
קרן הלייזר מאפשרת חיתוך עדין ומדויק של הקרנית, ולכן לעיתים מוחלף רק המקטע החולה ולא כל הקרנית.
יתרונות השתלת קרנית בלייזר:
    • דיוק מירבי – חיתוך קרנית התורם וקרנית המטופל מתבצע בעזרת קרן לייזר עדינה ומדויקת בהתאם לצורת הקרנית.
    • תכנון גודל ומבנה הקרנית נכלל בתוכנית הניתוח.
    • מהירות הניתוח – מכשיר האינטרלייז מבצע את ההליך במהירות 150 קילו הרץ, תוך זמן קצר.
    • החלמה מהירה
    • ראייה טובה יותר – המנותח זוכה לראייה טובה בתוך זמן קצר.
    • לרוב אין צורך בהסרת תפרים
    • הניתוח מאפשר החלפה חלקית של הקרנית – כיוון שבשיטה זו קרן הלייזר מאפשרת חיתוך עדין ומדויק של הקרנית, לעיתים מוחלף רק המקטע החולה ולא כל הקרנית.
    • התאמה טובה יותר של משקפיים ועדשות מגע לאחר הניתוח
השתלת קרנית חלקית
בניתוחים להשתלת קרנית חלקית נלקחת פרוסה דקיקה מקרנית התורם, הכוללת חלק משכבות הקרנית, לצורך השתלה בעין המטופל.
לטובת הבנת הליך ההשתלה החלקי, הקרנית מורכבת מחמש שכבות: אנדותל, ממברנת דצמט, סטרומה, שכבת באומן ואפיתל.
השתלת קרנית למלרית אחורית DSAEK  – הגרסה הנפוצה ביותר של השתלת קרנית בעובי חלקי. השתלה זו מתבצעת כאשר יש פגיעה בשכבה הפנימית של הקרנית (אנדותל). בהליך זה מחליפים את שכבת האנדותל יחד עם שכבת הדצמט וחלק מהסטרומה. בהשתלה זו, חיבור השתל מתבצע בהצמדה בעזרת גז, אין צורך בתפרים ושיקום הראייה של החולה מהיר יותר.
השתלת קרנית למרלית אחורית DMEK – בהליך מחליפים את שכבות האנדותל והדצמט. 
השתלת קרנית למלרית קדמית –  מבוצעת כאשר הקרנית הקדמית חולה או פגועה. במקרה זה מסירים את שכבת הסטרומה ותאי האפיתל המצפים את החלק החיצוני של הקרנית – ומשתילים במקומם את החלקים החסרים. בהשתלה זו, חיבור השתל נעשה באמצעות תפרים, בדומה לניתוח השתלת קרנית מלאה.
ניתוחי השתלת קרניות בעובי חלקי נעשים על פי רוב בהרדמה מקומית בלבד, וכמעט שאין צורך בתפרים, או שאין צורך בתפרים כלל.
מהם היתרונות להשתלה חלקית בהשוואה להשתלת קרנית מלאה?
    • הניתוח בטוח יותר – פחות סיבוכים הנוגעים לתפרים.
    • שיקום ראייה מהיר יותר.
    • שיעורי הדחייה של קרניות חלקיות נמוכים יותר באופן משמעותי.

ניתוחי עפעפיים:
    • תיקון עפעף צנוח (פטוזיס)
ניתוח הרמת עפעפיים הוא הליך בעל חשיבות רפואית רבה, היות שעפעף נפול גורם לצמצום שדה הראייה, לאימוץ שרירי המצח עד לכדי כאבי ראש ועשוי לגרום לעייפות באזור העיניים. הסיבות לצניחת העפעף העליון הם: חולשת השריר שמרים את העפעף, עודפי עור או צניחה של הגבה.
    • ניתוח עפעף עליון
עודף עור בין שולי העפעף לגבה, נובע מאיבוד הגמישות של העור, אובדן רקמה תת-עורית וצניחה של הרקמות מעל הגבה. עודף עור זה מלווה לעיתים גם בבלט שומן מארובת העין, המותח את העור החוצה ויוצר שקיות בולטות מעל העין. ניתן להסיר בניתוח שומן ארובתי צנוח מהעפעף העליון במקביל לניתוח עפעפיים עליונים (בלפרופלסטי).
    • ניתוח עפעף תחתון
העפעף התחתון הוא איבר יחסית מורכב: הקרבה של העפעף התחתון למרכז הפנים וללחי גורמת לכך שחלקים אלו תלויים בו, ועקב כך הכוחות שפועלים על הפנים משפיעים על הצורה והמראה הכללי של הפנים. בנוסף, דרכי הדמעות עוברות דרך העפעף התחתון ולכן כל הליך כירורגי דורש זהירות יתרה בגישה הניתוחית והבנה מעמיקה של המבנה ותפקוד מרכז הפנים והעפעפיים התחתונים. הבעיות האופייניות לעפעף התחתון כוללות עודף עור, בלט של השומן הארובתי, והופעת "שקיות" מתחת לעיניים, או אובדן והידלדלות הרקמה התת-עורית, והופעת שקעים מתחת לעיניים.בניתוח עפעף תחתון ניתן לבצע חתך מהחלק הפנימי של העפעף כך שלא נראית צלקת כלל. ובמצבים של הסרת עודפי עור, ניתן לבצע חתך מתחת לקו הריסים, כך שהצלקת מינימלית.
    • קסנטלזמה  Xanthelasma
הופעת גושים צהובים בעפעף העליון והתחתון או בצידי העין. תופעה זו עשויה להופיע בשילוב עודף כולסטרול ושומנים בדם. ניתן להסיר קסנטלזמה בניתוח מקומי. עם זאת, כטיפול מונע מומלץ לשמור על רמות נמוכות של שומנים בדם.
    • הסרת נגעים שפירים באזור העפעפיים
הגישה המקובלת בנגעים שפירים היא תיעוד הנגע ומעקב סדיר על ידי רופא מומחה. אם הנגע מפריע קוסמטית או שחל שינוי כלשהו בנגע, בין אם אובייקטיבי ובין אם סובייקטיבי, מומלץ להסירו ולערוך בדיקה פתולוגית.
    • טיפול בדמעת
דמעת במבוגרים היא תופעה מטרידה, השכיחה יותר בנשים. לרוב הסיבה לדמעת היא חסימה של תעלת הדמעות עקב חבלה, מחלה של הסינוסים, פוליפים באף, דלקות, זיהומים ובאופן נדיר – גידולים. בתינוקות, ב-90% מהמקרים התופעה מסתדרת עד גיל שנה.
    • הרחבת פתח דרכי הדמעות (פונקטופלסטי)
    • פתיחת דרכי דמעות במבוגרים ובילדים – פתיחה מכנית של תעלת הדמעות באמצעות צינורית עדינה ו/ או הרחבת תעלת הדמעות בעזרת בלון.
    • ניתוח מעקף דרכי דמעות (DCR) – ניתוח ליצירת מעקף שינקז את הדמעות משק הדמעות אל רירית האף דרך חור שנעשה בעצם האף ושמחליף את התעלה החסומה. הניתוח נעשה בהרדמה כללית.
    • ניתוחים לתיקון מנח עפעף
    • אנטרופיון – עפעף שמוט כלפי פנים. במצב זה שולי העפעף העליון או התחתון והריסים התהפכו פנימה ופונים אל תוך העין כתוצאה מהזדקנות או מטראומה. כיוון צמיחת הריסים ההפוך גורם לשפשוף הקרנית ולכאב.
    • אקטרופיון – עפעף שמוט כלפי חוץ – במצב זה שפת העפעף פונה החוצה, ועקב כך הלחמית חשופה לאוויר ומתייבשת, ושפת העפעף אדומה ובולטת.

מהי היפרדות רשתית?
רוב חלל העין מלא בג'ל שקוף שנקרא זגוגית, דרכו עובר האור בדרכו אל הרשתית. הרשתית, שפועלת כמו סרט צילום (פילם) במצלמה, אחראית להפיכת התמונה שמתקבלת כאנרגיית אור לאנרגיה חשמלית ולהעביר אותה למוח לצורך עיבוד מידע.
היפרדות רשתית היא מצב בו הרשתית מתנתקת מדופן גלגל העין. קיימים שלושה סוגים של היפרדות רשתית.
הסוג הנפוץ ביותר, הרטמטוגני נגרם עקב קרעים שנוצרים בהיקף הרשתית. קרעים אלה לרוב נוצרים כתוצאה מהתכווצות והתנתקות ג'ל הזגוגית מהרשתית. הזגוגית, שעם הזמן משנה את מרקמה מתכווצת ומושכת את רקמת הרשתית, וזו עלולה להיקרע. הקרע עלול להוביל לחדירת נוזל מחלל הזגוגית אל מתחת לרשתית, ואז בדומה להתנתקות טפט מקיר עקב רטיבות, נוצר מצב של היפרדות רשתית מגלגל העין.
עם היפרדות הרשתית מגלגל העין, נמנעים חמצן ותזונה מהתאים בשכבות החיצוניות של הרשתית, ולאורך זמן ייגרם נזק קשה לרשתית ולעין בכלל.
מהם התסמינים להיפרדות רשתית?
    • קרע ברשתית העין עשוי לנבא היפרדות רשתית. קרע מתבטא ב"הבזקי אור" שמופיעים בשדה הראייה.
    • "גשם" של נקודות שחורות בשדה הראייה.
    • מראה של "וילון" אפור בציר הראייה שבהדרגה מכסה את שדה הראיה.
    • תיתכן ירידה פתאומית וניכרת בחדות הראייה.
    • התהליך אינו מלווה בכאבים.
    • בדרך כלל, היפרדות רשתית חלה בעין אחת.
 
מהם גורמי הסיכון להיפרדות רשתית?
אחד מתוך 10,000 איש מאובחנים מדי שנה בהיפרדות רשתית. הגורמים הם:
    • קוצר ראייה
    • היפרדות רשתית קודמת בעין אחת.
    • היפרדות רשתית אצל בן משפחה
    • טראומה בעין: חבלה, ניתוח קודם
    • ניתוח קטרקט
בהינתן גורמי הסיכון, מומלץ לבצע בדיקת רשתית מדי שנה.

מהו קרע ברשתית?
    1) ממה נגרם קרע ברשתית? קרע ברשתית הוא מצב שעלול להיגרם כתוצאה מהיפרדות זגוגית העין. הזגוגית היא מעין ג'ל הממלא את חלל העין. עם הגיל, הזגוגית עוברת שינויים בצמיגות הנוזל, הגורמים לה להתנתק מהרשתית, שהיא הדופן הפנימית של העין. היפרדות הזגוגית עשויה להיות חלקית, כך שחלקים מסוימים עדיין מחוברים לרשתית. כפועל יוצא, עשויים לפעול כוחות משיכה עד לקרע ברשתית. בהמשך לכך, הזגוגית הנוזלית עלולה לחדור דרך הקרע שנוצר ברשתית ולגרום לסיבוך חמור יותר, הנקרא היפרדות רשתית, מצב הדורש התערבות ניתוחית מיידית.
    2) בין גורמי הסיכון לקרע ברשתית: גיל, קוצר ראייה, תורשה, טראומה בעין, ומחלות עיניים.
התסמינים לקרע ברשתית הם: כתמים או חוטים נעים בשדה הראייה, הבזקי אור, צל דמוי וילון.

מה זה גלאוקומה?
לפני שנדון בשאלה מה זה גלאוקומה בעיניים? נתחיל מהתחלה ונשאל מה זה לחץ תוך עיני תקין? הכוונה היא שהלחץ בתוך כדור העין מאוזן. אצל אנשים מבוגרים לרוב לחץ תוך עיני תקין נע בין  10 ל־23 מילימטר כספית. גלאוקומה (Glaucoma) או "ברקית"  בשפה העברית, המכונה גם "הגנב השקט של הראייה", היא  מחלה המתאפיינת ברוב המקרים בהפרה של לחץ עיני תקין או במילים אחרות גורמת ללחץ תוך עיני מוגבר. המחלה פוגעת ביכולת העברת המידע החזותי מהעין אל המוח, ועלולה להביא במשך הזמן לצמצום שדה הראייה ואף אובדן הראייה.
עם הזמן וככל שהמחלה מתקדמת, שדה הראייה קטן והחולה מרגיש כאילו הוא רואה מבעד לצינור שהולך ונעשה צר. לרוב, גלאוקומה פוגעת בשתי העיניים, תחילה היא מופיעה בעין אחת, ואחר כך בעין השנייה. בשביל להבין לעומק מהי גלאוקומה נהוג לחלק את מחלת העיניים גלאוקומה לשני סוגים:
 (1) גלאוקומה זווית סגורה – סגירה פתאומית של תעלת הניקוז ועלייה בכמות הנוזלים בתוך העין מביאים לעלייה פתאומית בלחץ התוך עיני. מדובר במחלה חריפה שבעוצמה גבוהה עלולה  אף לגרום לנזק חמור בתוך זמן קצר מאוד. מדובר בסוג הפחות נפוץ בארצנו.
(2)  גלאוקומה זווית פתוחה – הסוג השני של מחלות הגלאוקומה הנפוץ יותר בארצנו. נוצרת כתוצאה מחסימה במעבר הנוזל התוך עיני. כלומר נוצרת הפרעה בניקוז נוזלי העין אל מחוץ לעין, מה שיוצר לחץ תוך עיני גבוה.
 
מהם התסמינים למחלת הגלאוקומה?
מחלת הגלאוקומה היא מחלה מסוכנת בגלל 2 גורמים: האחד, לא קיימים סימנים לגלאוקומה, לא כאב ולא תחושת אי נוחות אחרת. לאור העובדה שגלאוקומה נעדרת תסמינים קשה מאוד לאבחן אותה, במיוחד אצל אנשים בריאים עם ראייה תקינה בדרך כלל שאינם נוהגים לבצע בדיקות תכופות ושוטפות. הגורם השני הוא שגילוי מאוחר מוביל לסיכויי בלימה נמוכים ומכאן גם התוצאות הקשות שלה – נזק בלתי הפיך לעצב הראייה ופגיעה בשדה הראייה עד לעיוורון. גלאוקומה נחשבת לגורם השלישי בשכיחותו לאובדן ראייה בעולם המערבי. לאור כל זאת, קיימת חשיבות מרבית לביצוע בדיקות שוטפות, גילוי מוקדם של מחלת הגלאוקומה ומתן טיפול מתאים ובזמן. מהסיבה הזו הגלאוקומה מכונה גם 'הגנב השקט של הראייה.

מהם גורמי הסיכון?
בשלבים המוקדמים של המחלה קשה לחוש בתסמינים כלשהם, ולכן חשוב לעבור בדיקה תקופתית אצל רופא עיניים. 
    • המחלה שכיחה יותר בבני 40 ומעלה.
    • בעלי היסטוריה משפחתית של גלאוקומה.
לבני 39-20 בעלי היסטוריה משפחתית של גלאוקומה מומלץ להיבדק מדי 3-5 שנים. בגילי 60-40 מומלץ להיבדק מדי שנתיים ומגיל 65 רצוי להיבדק מדי שנה.

כיצד מאבחנים גלאוקומה?
ברשת המרכזים הרפואיים 'ד"ר לוינגר עיניים' בהובלתו של ד"ר שמואל לוינגר נערכות בדיקות מקיפות ויסודיות לכל המטופלים. הניסיון הקליני מראה כי לעיתים קרובות מאובחנים אנשים צעירים עם מחלת הגלאוקומה שלא ידעו או שלא היה קיים שום חשד לקיומה של המחלה. מתוך ניסיון זה התפתחה פרקטיקה ברשת 'ד"ר לוינגר עיניים' למדוד את הלחץ התוך עיני בכל בדיקה וביקורת וזו על מנת לבחון, לאתר או לשלול את קיומה של המחלה. בדיקות נוספות וחשובות לאבחון גלאוקומה: בדיקה ויזואלית של עצב הראייה ובדיקה ממוחשבת של שדה הראייה.

מהו כלזיון?
כלזיון (Chalazion) הוא גוש לא כואב המופיע בעפעף העליון או התחתון, שנוצר כאשר אחת מבלוטות השומן בעפעף נחסמת ואינה מצליחה לנקז שומן כראוי. בלוטות אלו תורמות לשמירה על שכבת הדמעות, המסייעת להגן על העין מיובש ומזיהום. כאשר בלוטה נסתמת, השומן נשאר כלוא בתוכה וגורם להיווצרות נפיחות. כלזיון  בעין אינו גורם לכאב אלא אם מתפתח זיהום באזור, ולעיתים קרובות חולף מעצמו בעזרת טיפול שמרני.  עם זאת, כאשר הנפיחות נמשכת ולא מגיבה לטיפול, יש לשקול אפשרות להסרתה בניתוח.
שימו לב כי חשוב להבחין בין כלזיון לבין שעורה, שני מצבים העלולים להיראות דומים אך נבדלים זה מזה. בעוד שכלזיון נגרם כתוצאה מחסימה לא דלקתית של בלוטת שומן בעפעף, שעורה היא דלקת זיהומית המופיעה כאשר בלוטת שומן מזדהמת בחיידקים. שעורה נוטה להיות כואבת מאוד וגורמת לאדמומיות ונפיחות חמה בעפעף. עם הזמן, שעורה יכולה להתנקז מעצמה ולהחלים, בעוד שכלזיון נשאר ללא שינוי ודורש לעיתים טיפול נוסף או ניתוח להסרתו.
מהם הגורמים לכלזיון?
קיימים לכלזיון גורמים שונים ומגוונים:
    1. היגיינה לקויה-חוסר ניקיון מספק של אזור העפעפיים גורם להצטברות של שומן, לכלוך וחיידקים בפתחי בלוטות השומן. תופעה זו נפוצה יותר בקרב אנשים שלא שומרים על ניקיון יומיומי של האזור, כמו למשל הסרת איפור לפני השינה.
    2. דלקות עפעפיים חוזרות (בלפריטיס)-בלפריטיס היא דלקת כרונית המלווה בנפיחות ואדמומיות בעפעפיים. כאשר הדלקת אינה מטופלת, היא עלולה לגרום לחסימת בלוטות השומן. אנשים הסובלים מדלקות עפעפיים תכופות נמצאים בסיכון גבוה יותר לפתח כלזיון.
    3. שימוש במוצרי איפור סביב העיניים- מוצרי איפור עלולים לסתום את בלוטות השומן אם אינם מוסרים באופן קבוע. יתר על כן, שימוש ממושך במוצרי איפור ישנים או באלו המכילים חומרים מגרים עלול להוביל להצטברות שאריות שגורמות לזיהום ודלקת בעפעפיים.
    4. מחלות עור מסוימות-מחלות עור כמו רוזציאה מגבירות את הסיכון להופעת כלזיון. רוזציאה היא מחלה המאופיינת באדמומיות כרונית ובהיווצרות פצעונים קטנים על העור, וההשפעות שלה על בלוטות השומן עלולות להוביל להופעת כלזיון בעפעפיים.
    5. שינויים הורמונליים-שינויים הורמונליים גורמים לשינויים בפעילות בלוטות השומן. למשל, נשים הרות, אלו המטופלות בטיפולים הורמונליים או מי שסובלות מחוסר איזון הורמונלי עלולות למצוא את עצמן בסיכון מוגבר לכלזיון.

תסמינים וסיכונים אפשריים
    • כלזיון אינו כואב בדרך כלל, אך כאשר הוא מזדהם, הוא עלול להפוך למטרד כואב. התסמינים כוללים נפיחות מקומית בעפעף, תחושת גוש קטן בעפעף העליון או התחתון, ולעיתים אדמומיות באזור. במקרים נדירים, כלזיון גדול במיוחד עלול להפעיל לחץ על הקרנית ולגרום לטשטוש ראייה זמני. בנוסף, כלזיון עלול להוות מטרד אסתטי ולגרום לאי נוחות כלפי המראה החיצוני.

כיצד מטפלים בכלזיון?
בשלבים הראשוניים, טיפול בשעורה כלואה כולל קומפרסים חמים על העפעף ועיסוי עדין. השימוש בקומפרסים חמים מספר פעמים ביום עשוי לסייע בפתיחת החסימה של בלוטת השומן ולפתרון הבעיה באופן עצמאי. במקרים מסוימים, הרופא עשוי להמליץ על טיפות עיניים אנטיביוטיות או משחה אנטיביוטית כדי לסייע במניעת זיהום או כדי להפחית נפיחות.
אם כלזיון אינו עובר בטיפול שמרני, ייתכן שהרופא ימליץ על הזרקת סטרואידים ישירות לאזור הנפוח, פעולה שמפחיתה את הדלקת ומסייעת בספיגת הגוש השומני. במקרים עקשניים יותר בהם כל השיטות הללו נכשלות, ניתן לשקול ניתוח כלזיון.

החלטתי לעבור ניתוח להסרת כלזיון- מה חשוב שאדע?
ניתוח להסרת כלזיון הוא הליך קצר ופשוט המתבצע תחת הרדמה מקומית. הרופא מבצע חתך קטן בעפעף ומנקז את תכולת הכלזיון. הניתוח נמשך לרוב מספר דקות בלבד, ואינו כרוך באשפוז. בילדים, הניתוח מתבצע בהרדמה כללית, והורי הילד יכולים להישאר לידו עד לתחילת ההרדמה.
הסיכונים בניתוח להסרת שעורה כלואה נדירים מאוד וכוללים זיהום מקומי, דימום, ונפיחות. ברוב המקרים, לא נדרשים תפרים לסגירת החתך.

התאוששות והנחיות לאחר הליך הניתוח:
לאחר ניתוח להסרת כלזיון, תהליך ההתאוששות לרוב קצר וכולל מספר הנחיות בסיסיות שמטרתן להבטיח החלמה מהירה ולמנוע סיבוכים. עם סיום הניתוח, המבוצע בהרדמה מקומית במבוגרים ובהרדמה כללית בילדים, המטופל ישוחרר לביתו עם חבישה קלה על העין. את החבישה ניתן להסיר לאחר מספר שעות, בהתאם להנחיות הרופא. בשעות הראשונות לאחר הניתוח, עשויות להופיע תחושות אי נוחות קלות או כאב מתון באזור העפעף, אך ניתן להקל עליהן באמצעות משככי כאבים.
אזור העפעף עשוי להיות נפוח ואדמומי למשך מספר ימים, ולעיתים יופיעו שטפי דם קלים בסביבת העפעף. תופעות לוואי אלה הן זמניות ונעלמות תוך שבוע עד שבועיים. במהלך תקופת ההחלמה, חשוב להימנע משפשוף או גירוי של העפעף ולשמור על היגיינת האזור. ניתן לנקות את העפעפיים בעדינות עם מים חמימים וסבון עדין, ישנם מגבונים מיוחדים לניקוי העפעפיים שמומלץ להשתמש בהם לאחר הניתוח.
חשוב לעקוב אחר הוראות הרופא בנוגע לשימוש בטיפות עיניים אנטיביוטיות או סטרואידיות, הניתנות במקרים מסוימים כדי למנוע זיהומים ולהפחית דלקת. יש להימנע מפעילויות שעלולות להעמיס על העין, כמו שחייה בבריכה, שימוש במתקנים לחים (כמו סאונה או ג'קוזי), ואיפור באזור העיניים במשך השבועיים הראשונים שלאחר הניתוח.
ביקורת ראשונית נקבעת לרוב כשבוע עד חודש לאחר הניתוח, בהתאם למצבו של המטופל, כדי לוודא שההחלמה מתקדמת כשורה ושאין סימני חזרה של הכלזיון.

לסיכום
כלזיון הוא מצב שכיח שניתן לעבור אותו בעזרת טיפול שמרני או באמצעות הליך ניתוחי להסרתו, בהתאם למצבו של המטופל. הניתוח קצר ופשוט, ומאפשר להחזיר את העפעף לתפקוד מלא ומראה תקין. אם אתם סובלים מנפיחות כרונית בעפעף שאינה מגיבה לטיפול שמרני, מומלץ לפנות לרופא עיניים מומחה שיעריך את המצב וימליץ על הטיפול המתאים ביותר.
במרכז הרפואי ד"ר לוינגר עיניים, נשמח להעניק לכם ייעוץ מקצועי ואישי לאבחון וטיפול בכלזיון, תוך התאמה לצרכים שלכם. אנו מזמינים אתכם ליצור קשר ולהתחיל בתהליך שיסייע לשפר את נוחות העפעפיים שלכם ולשמור על בריאות עיניכם. צוות המומחים שלנו זמין לענות על כל שאלה ולהעניק לכם את המידע הדרוש לגבי אפשרויות הטיפול, בכל זמן שתרצו.

מה זה פטריגיום?
    3) פטריגיום או בשמו הנרדף תבלול בעין, הוא גידול שפיר המתפתח על פני שטח העין בצורה אדמדמה או ורדרדה. התופעה נגרמת בעקבות צמיחה של רקמה על פני הקרנית העלולה לכסות חלק מהעין ולגרום להפרעות בראייה. הפטריגיום מתבטא כקרום עבה ובשרני, המתפשט על הקרנית. השפעותיו האסתטיות והתפקודיות עשויות להיות משמעותיות במיוחד במקרים בהם הוא פוגע ביכולת הראייה.
מהם הגורמים לפטריגיום?
    4) הגורמים המדויקים להיווצרות פטריגיום אינם ידועים לחלוטין, אך ישנם מספר גורמים ברורים התורמים להתפתחותו. אחד הגורמים העיקריים הוא חשיפה ממושכת לקרינת UV מהשמש, שמזרזת את צמיחת הרקמה. מעבר לכך, אנשים החשופים לתנאי עבודה עם אבק, חול ורוח גם הם בסיכון מוגבר לפתח פטריגיום. בנוסף לכך, עישון נמצא כגורם בהתפתחות הפטריגיום.
השפעת הפטריגיום על איכות החיים והתפקוד היומיומי
    5) פטריגיום עלול לגרום למגוון תסמינים שמשפיעים על איכות החיים, הן בהיבט התפקודי והן בהיבט האסתטי. מבחינה תפקודית, הפטריגיום מביא לאודם ולתחושת אי נוחות בעין, עם תסמינים כמו יובש, תחושת גוף זר ותחושת צריבה, העשויים להגביל את הנוחות ולעורר גירוי ודמעות. במקרים מתקדמים, צמיחתו של הנגע לכיוון הקרנית יכולה לעוות את צורתה ולגרום לאסטיגמציה (צילינדר), ואף להוביל להפרעות בראייה כמו טשטוש וצלקות קבועות על הקרנית. בנוסף, הפטריגיום עלול להקשות על הרכבת עדשות מגע בשל החיכוך המתמשך עם הרקמה הבולטת.
    6) מהצד האסתטי, הפטריגיום גורם לאודם ונפיחות בעין, מה שעלול לעורר תחושת מבוכה בקרב המטופלים ולהשפיע על ביטחונם העצמי. בעיות אלו עשויות לשבש פעילויות יומיומיות פשוטות כמו קריאה, נהיגה ושימוש במסכים, ולהשפיע על הנוחות בסביבה החברתית.עבור אלו המתמודדים עם פטריגיום, טיפול נכון יכול לשפר את איכות החיים ולהחזיר את הנוחות לראייה היומיומית שלכם.
השפעת סביבת העבודה על הסיכון להתפתחות פטריגיום
    7) אורח החיים וסוגי העיסוקים של האדם יכולים להשפיע באופן משמעותי על הסיכון להתפתחות פטריגיום. אנשים העובדים בתנאי חוץ, כגון חקלאים, עובדי בניין, ימאים ואנשי תחזוקה, נחשפים לעיתים קרובות לקרינת השמש הישירה, לאבק ולרוח – כאמור, שלושה גורמים מרכזיים אלה משפיעים על התפתחות פטריגיום. קרינת השמש, במיוחד קרינת UV, ידועה כגורם תורם עיקרי להיווצרות פטריגיום, ובמדינות עם אקלים חם הסיכון גבוה יותר עקב החשיפה האינטנסיבית לשמש. בנוסף, סביבות עבודה בהן יש ריבוי של אבק וחול עשויות להחמיר את המצב, גירוי כרוני של הלחמית כתוצאה ממגע מתמשך עם חלקיקים מזיקים מגביר את הסיכוי לחסימת בלוטות השומן והיווצרות הפטריגיום.
    8) עובדים בתנאים אלו אשר אינם נוקטים באמצעי מניעה, כמו הרכבת משקפי שמש עם הגנה מ-UV או שימוש בכובעים רחבי שוליים, עלולים לחוות הופעה מהירה יותר של פטריגיום ביחס לאנשים העובדים בסביבה מוגנת או מקורה. בנוסף לכך, עיסוקים הדורשים חשיפה ממושכת לתנאי אקלים קשים ואינם כוללים גישה קבועה לציוד מגן מתאים, נמצאים בסיכון גבוה עוד יותר.
אפשרויות טיפול לפטריגיום
    9) במקרים בהם הפטריגיום קטן ואינו גורם לתסמינים מטרידים, ניתן לטפל בו באופן שמרני באמצעות טיפות נוגדות דלקת ותחליפי דמעות המסייעים להקלת הגירוי ולשימור לחות העין. עם זאת, כאשר הפטריגיום מתקדם, גדל או פוגע בראייה, יש לשקול ניתוח להסרתו. הניתוח נחשב לפתרון היעיל ביותר במקרים מתקדמים  בהם התסמינים מורגשים ומפריעים לחיי היומיום שלכם.
כיצד מתבצע ניתוח להסרת פטריגיום?
    10) הניתוח נחשב לפעולה כירוגית פשוטה יחסית הנעשית על ידי מומחה להסרת פטריגיום, הוא מבוצע תחת הרדמה מקומית ואורך בין 20 ל-40 דקות. בשלב הראשוני, המנתח מוודא שהאזור המנותח מחוטא ושהעין מורדמת כראוי באמצעות טיפות עיניים מאלחשות או ג'ל. לאחר מכן, מתחיל תהליך הסרת הנגע בעין– קרום רקמתי המכיל כלי דם – מהלחמית ומהקרנית, כדי למנוע הפרעה לראייה או גירוי בעין.
    11) בשלב הבא, כדי למנוע חזרה של הפטריגיום, נלקחת רקמת לחמית בריאה מתחת לעפעף העליון ומושתלת באזור שממנו הוסר. פעולה זו מחזירה לעין את המבנה והאיזון שלה, ומפחיתה את הסיכון לחזרת המצב. קיבוע השתל מתבצע בעזרת תפרים או בעזרת דבק ביולוגי, המאפשרים התאוששות קלה יותר ותהליך החלמה מהיר.
    12) במקרים רבים ובהחלטת המנתח, נעשה שימוש במיטומיצין C במהלך הניתוח. חומר זה, המונח על העין לאחר הסרת הפטריגיום, פועל כדי למנוע את חלוקת התאים באזור הניתוח ובכך מצמצם את הסיכון לחזרת הנגע לרמה של 5% בלבד.
    13) קיימת אופצייה להסרת פטריגיום בלייזר, שיטה זו נחשבת פחות נפוצה ולרוב אינה נחשבת כטיפול שגרתי אלא כהשלמה לשיטה הכירוגית במקרים המתאימים.
תהליך ההחלמה והטיפול לאחר ניתוח פטריגיום
    14) לאחר הניתוח, המטופל עשוי לחוש אי נוחות קלה בעין, כמו גם אודם וגירוי, תופעות שחולפות עם הזמן. לעיתים משתמשים בעדשת מגע טיפולית למשך השבועיים הראשונים לאחר הניתוח, כדי להקל על תהליך ההחלמה ולמנוע אי נוחות. הטיפול לאחר הניתוח כולל שימוש בטיפות אנטיביוטיות וסטרואידים להקטנת הסיכון לזיהום ולהפחתת הדלקת.
    15) ביקורת ראשונית מתבצעת ביום שאחרי הניתוח, ולאחר מכן ביקורות נוספות בהתאם להנחיות הרופא. החלמה מלאה לרוב אורכת בין שבועיים לחודש, והמטופלים מקבלים המלצה להימנע מחשיפה לשמש ומשימוש בעדשות מגע במהלך תקופה זו.
האם ישנם סיבוכים בניתוח להסרת פטריגיום?
    16) למרות שהניתוח נחשב בטוח מאוד, סיבוכים לניתוח מתרחשים לרוב רק לעיתים נדירות וכוללים דימום, זיהום, גרנולומה (רקמה צלקתית) והישנות הפטריגיום. אחוזי הצלחת הניתוח גבוהים ביותר, ונעים בין 95-98%.
לסיכום
    17) פטריגיום הוא תופעה מאוד נפוצה, בעזרת טיפול נכון תוכלו להפחית את ההפרעה לחיי היומיום ואת הסיכון לפגיעה בראייה. כאשר המצב מתקדם, ניתוח להסרת פטריגיום הוא פתרון יעיל ובטוח. בכל מקרה מומלץ להקפיד על ביקורים סדירים אצל רופא העיניים ולהשתמש באמצעי הגנה מפני השמש לצורך מניעה.

